{
  "content": {
    "subject": "Accesso rapido e altre novità",
    "markdown": "Ciao,\n\nda oggi IO è ancora più comoda e semplice da usare!\n\n### Cos’è cambiato?\n\n\n\n**Accesso rapido**  \nNon dovrai più identificarti con SPID o CIE ogni 30 giorni: se al prossimo login attivi la funzione di accesso rapido, dovrai farlo solo una volta all’anno, oppure dopo un logout volontario dall’app. Per gli accessi successivi, ti basterà sbloccare IO con il riconoscimento biometrico o digitando il codice di sblocco che hai impostato.\n\nPer proteggere ulteriormente la tua identità, sarà inoltre possibile uscire dall’app o bloccarne l’accesso anche se non hai con te il dispositivo su cui IO è installata. Potrai gestire [l’accesso a IO da web](https://ioapp.it/it/accedi/) da qualsiasi dispositivo, usando la tua identità digitale.\n\n\n\n**Ricevute di pagamento pagoPA**  \nSe paghi un avviso pagoPA a te intestato [presso uno dei canali abilitati](https://www.pagopa.gov.it/it/cittadini/dove-pagare/), o direttamente tramite IO, riceverai un messaggio in app con la ricevuta di pagamento in formato PDF. Potrai così salvarla sul tuo dispositivo e condividerla con chi desideri.\n\n\n\n**SEND - Servizio Notifiche Digitali**  \nSe attivi in app il servizio “SEND - Notifiche digitali”, potrai ricevere su IO le comunicazioni a valore legale dagli enti pubblici che hanno aderito al servizio. Potrai visualizzarle, gestirle e pagare gli eventuali importi dovuti direttamente dall'app IO oppure sul [sito di SEND](https://notifichedigitali.pagopa.it/cittadini).\n\n\n\nGrazie,  \nIl team di IO\n\n\n\nCosa ne pensi?  \nDicci la tua in questo [breve sondaggio](https://pagopa.qualtrics.com/jfe/form/SV_24Eu6LtbDWtgI5w).\n\n\n\n---\n\n\n\nPer avere le ultime funzionalità sempre a disposizione, aggiorna IO all’ultima versione disponibile e verifica che il tuo Store esegua automaticamente gli aggiornamenti delle app che hai installato!"
  }
}
